# Discussie {#discussie}

In de voorgaande hoofdstukken hebben we de methodiek besproken en vastgelegd, en resultaten gepresenteerd voor de huidige zeespiegel- en zeespiegelstijging langs de Nederlandse kust. In deze context is er nog een aantal punten die relevant zijn om te bespreken.

## Toepassingsbereik van de gebruikte methode

Is de gebruikte methode doelmatig voor het beoogde gebruik? Hiervoor is het nodig om de methode op te splitsen in de verschillende onderdelen.

Er is gekozen voor de hoofdstations langs de Nederlandse kust, omdat deze het beste de relatieve zeespiegel aangeven voor onze kust. Satellietgegevens hebben een grotere ruimtelijke dekking, maar zijn niet gedetailleerd genoeg in de kustzone (zie bijlage \@ref(satellietmetingen)). Van het hoofdstation Delfzijl is gebleken dat er een achterstand is in de verticale correcties t.o.v. \acr{NAP}. Daarom is dit station niet meegenomen in de hoofdresultaten (hoofstuk \@ref(resultaten)).

Wind(storm)opzet en -afzet is een belangrijke bron van variatie voor de jaarlijkse zeespiegel aan de Nederlandse kust [@Baart2014a; @Gerkema2017]. Resultaten van het \acr{GTSM} model zijn gebruikt om hiervoor te corrigeren. In vorige versies van de Zeespiegelmonitor werd hiervoor een correlatieve methode gebruikt waarbij een windheranalyse (\acr{NCEP1}) meegenomen werd in het regressiemodel. Het nadeel hiervan is dat de trend in zeespiegel tegelijk met een eventuele trend in wind wordt geschat. Daarom is dit jaar gekozen voor een additieve correctie met windopzet berekend met het \acr{GTSM} model. \acr{GTSM} is zeer geschikt om het effect van wind op de zeespiegel te schatten in de periode van 1979 tot nu. Vooral voor de schatting van windafzet (bij oostelijke wind) presteert \acr{GTSM} beter dan de wind heranalyses. Voor eerdere jaren kan het effect van wind geschat worden met een correlatieve methode (paragraaf \@ref(methoden-wind)). We bevelen aan om het \acr{GTSM} model zo snel mogelijk uit te breiden naar de periode van 1950 - nu voor een nauwkeuriger schatting van zeespiegeltrends.

Volgens de criteria die we hanteren voor modelkeuze (\acr{AIC}) is een keuze gemaakt voor het gebroken lineaire model met een knikpunt in 1993. Dit is het meest geschikte model voor schatting van de huidige zeespiegel, en de zeespiegelstijging over de afgelopen periode. De methode is geschikt om over relatief korte tijd een verandering van zeespiegelstijging te detecteren (gegeven het feit dat we een knik veronderstellen is dit een beter model dan het lineaire). De gebruikte methodiek zegt echter niet veel over de oorzaak van deze verandering.

Voor kustonderhoud via zandsuppletie is de huidige methode geschikt. Zandsuppletie is een reactief proces, bedoeld om het volume zand dat nodig is om het kustfundament mee te laten groeien met de zeespiegel aan te vullen. Hiervoor is een zo betrouwbaar mogelijke schatting van de zeespiegelstijging over de afgelopen jaren nodig. De methode die gebruikt wordt voor het presenteren van de resultaten in hoofdstuk \@ref(resultaten) voldoet daaraan.

De zeespiegelmonitor is niet bedoeld om de verwachte zeespiegelstand in 2050 of 2100 te bepalen. Tegelijkertijd zien we dat zeespiegelscenario's niet bedoeld zijn om op korte termijn de zeespiegel te voorspellen. Voor de planning van zandsuppletie op middellange termijn (10-15 jaar vooruit) is het nodig om een zo nauwkeurig mogelijke schatting te maken van de zeespiegelstijging over die periode. Hiervoor is binnen de zeespiegelmonitor geen methodiek vastgelegd. Binnen het Kennisprogramma Zeespiegelstijging wordt gewerkt aan een signaleringsmethodiek. Een mogelijk onderdeel daarvan zou de ontwikkeling van een methodiek voor de voorspelling van de zeespiegel op de korte termijn kunnen zijn. Totdat een betere methode beschikbaar is, kiezen we een periode van tot 15 jaar vooruit, als de periode waarvoor we het gebruik van de huidige zeespiegel en -stijging aanraden. 

Een huidige zeespiegelstand op zichzelf is niet geschikt voor beoordelingen van veiligheid. Daarvoor is de verwachte maximale zeespiegel nodig (getij + absolute zeespiegel + bodemdaling + hoogwater + golven) ten opzichte van de hoogte van de keringen. Het kan wel als component gebruikt worden.

De verschillende indicatoren gerelateerd aan zeespiegel en/of getij (kenmerkende waarden) voor de Nederlandse kust en gebruikte methodiek, voor zover bekend, is binnen de zeespiegelmonitor op een rijtje gezet in @Nicolai2020.

## Waarom nu een versnelling {#versnelling-discussie}

De zeespiegel aan de Nederlandse kust stijgt, en stijgt versneld, blijkt uit de resultaten. We concluderen dit uit het feit dat het gebroken lineaire model significant beter is dan het tot nu toe gebruikte linearire model, ook als rekening gehouden wordt met het verschil in vrijheidsgraden. Dit is het eerste jaar dat dit binnen de Zeespiegelmonitor geconstateerd wordt, voorheen was er geen reden om het lineair stijgende model te verwerpen. Hiervoor zijn twee oorzaken aan te wijzen:

1.  Er zijn  metingen bijgekomen over de laatste jaren. Deze metingen liggen, na correctie voor wind en getij, zo hoog dat we moeten vaststellen dat er nu sprake is van een trendbreuk. Deze trendbreuk constateerden we al eerder maar was toen niet significant.

2.  We zijn overgegaan op een windopzetcorrectie met het \acr{GTSM} model. Het voordeel hiervan is dat de correctie onafhankelijk geschat wordt. Het \acr{GTSM} model beschrijft ook beter de windopzet voor situaties met oostenwind dan de hiervoor gebruikte methode. Het nadeel is dat het \acr{GTSM} model op dit moment voor een kortere periode beschikbaar is. Vóór 1979 nemen we aan dat de windopzet gemiddeld was.

Een versnelde zeespiegel aan de Nederlandse kust is met andere methodieken aangetoond door @Steffelbauer2022 en @Keizer2022. 

@Steffelbauer2022 onderzocht met een soortgelijke methodiek als de Zeespiegelmonitor of er een significant gezamelijk knikpunt was in de tijdreeks van waterhoogte van de Nederlandse hoofdstations. Er is een grotere subset van stations gebruikt (Maassluis en Terschelling zijn ook meegenomen) inclusief Delfzijl. Ook is het knikpunt bepaald aan de afzonderlijke stations (maar wel gezamenlijk), en niet aan het gemiddelde zoals in de Zeespiegelmonitor. Geconstateerd werd dat er een gezamenlijk knikpunt was in 1993. Deze constatering vinden we nu ook in de Zeespiegelmonitor. Gemiddeld over de stations werd door @Steffelbauer2022 een zeespiegelstijging gevonden van 2.7 ± 0.4 mm/jaar voor de periode na 1993. 

@Keizer2022 onderzocht de trend in zeespiegelstijging over een lange termijn met een geavanceerd statistische methode. Voor correctie door windopzet is de \acr{20CR} heranalyse gebruikt. Na een correctie van de zeespiegel voor de lange termijn windveranderingen is de zeespiegelstijging en het verschil daarin over tijd geschat met behulp van \acr{GAM}. Er is ook rekening gehouden met seizoensvariatie in windopzet. De conclusie is dat de zeespiegelstijging in de periode 2000-2019 (3.0[2.4 - 3.5] mm/jaar) significant hoger is dan in de periode 1940-1959 (1.5[1.1 - 1.8] mm/jaar).

De huidige stijging in de zeespiegelmonitor ($2.9 \pm 0.4\,mm/jaar$) is dus consistent met de hierboven genoemde studies.

In de Zeespiegelmonitor werd windopzet tot vorig jaar geschat door een wind-heranalyse (\acr{NCEP}) als covariabele mee te nemen in het verklaren van de trend. Dit was nodig, omdat op voorhand niet het exacte effect van wind op de windopzet bekend is. Dit jaar is deze analyse uitgevoerd met \acr{NCEP} en \acr{20CR} heranalyses en een combinatie van deze twee. Tevens is een analyse toegevoegd waarbij met windopzet uit het \acr{GTSM} model direct is gebruikt als correctievariabele. Hierbij is de mate van windopzet onafhankelijk geschat van de trendbepalingsmethode. We concluderen dat deze laatste methodiek beter geschikt is voor correctie van landelijke opzet, het nadeel is dat het \acr{GTSM} model voor een kortere periode (1979 - nu) beschikbaar is dan de wind heranalyses. We bevelen daarom aan om het GTSM model uit te breiden naar jaren voor 1979. Het GTSM model is een mondiaal dekkend model. Het verdient aanbeveling om de geschiktheid van deze manier van opzet berekenen voor de individuele stations te bepalen.

<Onderstaand moet nog gecontroleerd worden>
Sommerend komen we op de volgende balans van de wereldwijde versus de Nederlandse zeespiegelstijging over de periode 1993-2021. De zeespiegelstijging over deze periode is in Nederlands hoger dan over de periode voor 1993, zoals besproken in paragraaf \@ref(versnelling-results). Eigenlijk zou de zeespiegelstijging hoger moeten zijn dan globaal, omdat in Nederland naast de zeespiegelstijging ook nog bodemdaling is. Maar omdat 3cm van de globale zeespiegelstijging een correctie is die niet aan de kust gemeten wordt en omdat we op een gunstige plek liggen wat betreft de bijdrage van Groenlands massaverlies aan de zeespiegelstijging (9cm) zien we aan de kust van Nederland toch een lagere zeespiegelstijging dan globaal. Andere effecten, zoals veranderingen in dichtheid, zijn hier buiten beschouwing gelaten.


## Verschillen binnen Nederland {#verschillen}

Zowel de zeespiegelstand (hoe hoog ligt de lijn) als de zeespiegelstijging (hoe steil is de lijn) variëren langs de Nederlandse kust. De hogere huidige stijging van de stations in of naast de Waddenzee (Harlingen en Den Helder) vergeleken met de andere stations en het grotere verschil in stijging voor en na 1993

Daarvoor zijn verschillende mogelijke oorzaken. In [@Baart2019] worden verschillen in bodemdaling

*   Bodemdaling - Het ten opzichte van elkaar verzakken van de nulpalen (paragraaf \@ref(bodemdaling-result))
Absolute zeespiegel - De absolute zeespiegelstijging is niet uniform verdeeld door bijvoorbeeld dichtheidsvariaties, stromingvariaties, gravitatieeffect en interacties tussen bijvoorbeeld zeespiegelstijging en getij (paragraaf \@ref(satelliet-results))
*   Meettechnieken - er kunnen verschillen zijn in de manier van meten (hoofdstuk \@ref(metingen))
*   Overige - daarnaast kunnen lokale ingrepen en onbekende oorzaken veranderingen veroorzaken (paragraaf \@ref(verschillen))

De verschillen van de stand tussen de stations kan doordat we meten ten opzichte van lokale nulpalen. De hoogte van deze nulpalen is vastgesteld met waterpassing. De standaardafwijking van de hoogtes ligt in de orde van 4mm [@Brand2004]. Tijdens het aanleggen van de peilmerken lag deze nauwkeurigheid in de orde van 10mm [@Bruijne2005] (voor een afstand van 200m). De variatie tussen de stations ligt in de orde van 25millim. De variatie tussen de stations kan voor een deel verklaard worden door de nauwkeurigheid van de waterpassingen, maar een deel blijft onverklaard.

De verschillen in de trend tussen de getijdestations kunnen we niet verklaren op basis van de variatie in bodemdaling, zoals te zien in paragraaf \@ref(bodemdaling-result). Het is mogelijk dat een deel van de stijging van Delfzijl is toe te schrijven aan de bodemdaling, tussen het begin van de gaswinning en de loskoppeling van het peilmerk. Maar dit is niet wat er toen beschreven is, zie paragraaf \@ref(nulpaal). In de metingen met satellieten zien we dezelfde langsvariatie van de zeespiegel als die we langs de kust meten. Dezelfde orde van grootte van variatie is ook terug te vinden in een reconstructie [@Frederikse2016] met het [DCSM]{acronym-label="DCSM" acronym-form="singular+short"} [@Gebraad1998]. De gravitatie effecten zijn groot genoeg om een deel van de verschillen te verklaren (figuur \@ref(fig:self-gravitation)).

De belangrijkste conclusie is dat de zeespiegel langs de Nederlandse kust niet uniform is. Een uitgewerkt voorbeeld van hoe verschillen in luchtdruk en temperatuur resulteerden in grote zeespiegelvariaties tussen stations in Florida [@Domingues2018] laat zien dat de zeespiegel langs dezelfde kust kan dalen en versnellen tegelijk.

Van de bekende interventies zien we de aanleg van de Afsluitdijk terug in Den Helder. De grootste effecten van veranderingen aan de kust zien we terug in getijamplitudes [@Hollebrandse2005]. Het bepalen van de effecten van de aanleg van objecten op basis van alleen tijdseries is lastig, maar het is wel duidelijk dat hydrodynamische en morfologische effecten van grote ingrepen lang kunnen aanhouden [Maren2023]. Als er een verandering optreedt kort na een interventie is dat nog niet zeker een causaal verband. De verandering had niet moeten optreden als de interventie niet uitgevoerd was, en dat weten we niet. Daarom is het beter om dit soort analyses uit te voeren door een combinatie van effect studies met modellen en verificatie met metingen.

Dit overwegende komen we tot de conclusie dat de oorzaken van de verschillen in trends tussen de stations het meest waarschijnlijk hun oorsprong vinden in absolute zeespiegelvariaties. De verschillen in absolute waarden kunnen veroorzaakt zijn door de methodiek van de nulpalen en de vaststelling van het \acr{NAP}. Nu alle stations uitgerust zijn met \acr{GNSS}-ontvangers komt hier op niet al te lange termijn uitsluitsel over.
